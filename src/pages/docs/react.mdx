# Reactning Ichki Mexanizmlari

Bu bo‘lim React haqida asosiy bilimlarga ega bo‘lgan, lekin texnologiyaning ichki mexanizmlarini chuqurroq tushunishni istagan dasturchilar uchun mo‘ljallangan. Agar siz hali React bilan tanishmasangiz yoki asosiy qo‘llanmalarga muhtoj bo‘lsangiz, dastlab rasmiy React dokumentatsiyasini ko'rib chiqishingiz mumkin. Biroq, agar siz Reactning qanday ishlashini, uning qanday qilib kuchli bo‘lganligini va nima uchun bu texnologiya zamonaviy web ilovalar yaratishda asosiy vositaga aylanganini bilishni istasangiz, to‘g‘ri joydasiz.

Bu bo‘limda siz bilan React konseptlari bo‘ylab sayohat qilamiz va uning ishlash prinsiplarini tushunamiz. Biz Virtual DOM, Reconciliation, JSX, hooklar va Reactning boshqa asosiy tamoyillarini chuqur tahlil qilamiz. Shuningdek, Reactning kompilyator nazariyasi, fiberlar, va uning concurrent dasturlash modelini batafsil o'rganamiz. Bu bilimlar sizga React ilovalarini yanada samarali yaratishga yordam beradi.

Ushbu bo‘limda siz quyidagi mavzularni ko'rib chiqishingiz mumkin:

- **Virtual DOM**: Nega React Virtual DOMdan foydalanadi va bu qanday ishlaydi?
- **Reconciliation**: Reconciliation jarayoni qanday amalga oshiriladi?
- **JSX**: JSX kompilyatsiyasi va uning ishlash mexanizmi.
- **Fiberlar**: Reactning fiber arxitekturasi va uning concurrent dasturlash modeliga ta’siri.
- **React.memo va useTransition**: Bu kuchli primitivlar qanday ishlaydi va qanday holatlarda ishlatiladi?
- **Server rendering**: Server renderingni nima afzallik va kamchilik tomonlari bor va React server componentlar(RSCs)

Bu bo‘limda Reactning ilg'or(advanced) tushunchalarini o‘rganish orqali, siz nafaqat React ilovalarini yaratishda, balki ularni samarali ravishda optimallashtirishda ham ko‘proq bilim va tajribaga ega bo‘lasiz. Keling, sayohatimizni boshlaylik!

*"Fluent React" kitobidan foydalanildi*